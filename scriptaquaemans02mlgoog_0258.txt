166 EPISTULARUM

hoc tempore monebo. Nihil puto tibi esse utilius
quam ibidem opperiri, quoad scire poesia, quid tibi
agendum sit. Nam praeter navigationis longae et hie·
malis et minime portuosae periculum, quod vitaveris,
ne illud quidem non quantivis, subit0, cum certi ali- 5
quid audieriS, te istim posse proficisci. Nihil est prae-
terea, cur adventibus te offerre gestias, Multa praeterea
metuo, quae cum Cilone nostro communicavi. Quid
multa? loco opportuniore in his malis nullo esse po-
tuisti, ex quo te, quocumque opus erit, facillime et 10
expeditissime conferas, Quodsi recipiet ille se ad
tempus, aderis; sin (quoniam multa accidere possunt)
aliqua res eum vel inpediet vel morabitur, tu ibi eris,
ubi omnia scire possis Hoc mihi prorsus valde pla—
cet. De reliqu0, ut te saepe per litteras hortatus sum, 15
ita velim tibi persuadeas, te in hac causa nihil habere
quod tibi timendum sit praeter communem casum ci-
vitatis. Qui etsi est gravissimUS, tamen ita viximus et
id aetatis iam sumus, ut omnia, quae non nostra culpa
nobis accidant, fortiter ferre debeamus. Hic tui omnes 20
valent summaque pietate te desiderant et diligunt et
colunt. Tu cura ut valeas et te istim ne temere com-
moveas.

XXI.
Ser. Romae in. m. Ian. a. 709 (45). 25

‚ CICERO TORANIO.

Etsi, cum haec ad te scribebam, aut adpropinquare
exitus huius calamitosissimi belli aut iam aliquid ac-
tum et confectum videbatur, tamen cotidie commemo-
rabam te unum in tanto exercitu mihi fuisse adsen- 80
sorem et me tibi, solosque non vidisse, quantum esset
in eo bello mali, in quo spe pacis exclusa ipsa victoria
futura esset acerbissima, quae aut interitum allatura
esset, si victu· esses, aut, si vicisses, servitutem. Itaque
ego, quem tum fortes illi viri et sapienteS, Domitii et ³5

